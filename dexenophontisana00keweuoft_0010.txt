-6-

Symp. gl. 1, ad Rep. Lae. gl. 2, ad Qec, gl. 1, ad Hipp.
gl. 3, ad Hier. gl. 1. Unde vides quantum Anabaseos
excerpta numero praestent ceteris Xenophontis scriptis.
Neque tamen aequabili studio peragravit Anabaseos
singulos libros: etenim e primo libro protulit exem-
pla 26, ex altero 23, e tertio 12, e quarto 64, e quinto 8,
e sexto 6, e septimo 2. Excepto igitur libro quarto, cui
mirum quam navavit operam grammaticus, ad finem
labore excerpendi magis magisque fatigatus est, ultimos
libros fere praetermittens.

Tanta autem excerptorum copia e libro tam modici
voluminis collata nemo in incerto habebit, quin suis mani-
bus Suidas evolverit ipseque decerpserit in condendo
thesauro Xenophontis scriptum. Audiamus quid de hac
re sentiat Bernhardyus. ¹) „Jam de principibus antiquae
historiae non indiligenter ille (Suidas), cura sermonis quam
historiae maiore motus, Herodotum, Thucydidem, Xeno-
phontem percurrit. Quorum Herodotum etsi suis oculis
nec tantum e scholiis et lexicis rhetoricis cognovit, item
ut Thucydidem, unde magna vis Thucydidiarum glossarum
fluxit, verba tamen saepe neglegenter et oblitterata dia-
lecto describit, Xenophontis autem Anabasz'n dilexit, ad
Cyropaediam minus attendit, reliquis libris leviter defunctus
est.“ Unde enim tot locos Xenophonteos sumere potuit nisi
ex ipso quodam codice Anabaseos? Agnosco nimirum
nonnulla Suidam aliunde fortasse in suum armarium
digessisse, nempe e glossariis aut lexicis veteribus aut
commentariis, at quam pauci sint loci, qui ex eiusmodi libris
originem duxerint, docemur, si fontes adhuc superstites per—
sequimur, e quibus collectanea sua grammaticus locupletavit.
Ac primum quidem inspiciamus Photii lexicon, quod
ipsum aut cuius fontem ²) diligentissime compilavit Suidas..

¹) ln Commentt. de Suidae lexico pg. LX.

2) A Suida non Photium‚ sed fontem cum Photio communem
exscriptum esse demonstrant Ρ. Roellig‚ quae ratio inter Photii et


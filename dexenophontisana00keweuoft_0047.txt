—43-

qui descripserunt thesaurum, vindicanda sit. Xenophontis
enim verba II. 3. 23 βασιλεῖ ἀντιποιούμεθα τῆς ἀρχῆς apud
Suidam mutila leguntur: ἀντιποιούμενοι τῆς ἀρχῆς τῷ βασιλεῖ,
quae in Suidae exemplari haud dubie ita non scripta fuerunt,
etenim in continua Xenophontis oratione omni sensu carent.

Item excerpendi festinatione turbatum esse opinor
exemplum vocis καθηκούσαις, ubi pro ἔπ’ αὒτὸν τὸν ποταμόν
Xenophontis IV. 3. 11 scribitur ἐπ’ αὐτὸν τὸν τόπον.

Transpositiones autem verborum, quae in Suidae
lexico deprehenduntur, cui imputandae sint in incerto relin-
quo. Nisi forte consulto translocavit verba grammaticus
facile socordia aut ipsius aut librariorum eius verba in
aliam sedem irrepere potuerunt.

Erroris culpam librarii sustinere 'videntur his locis:

I. 5. 10 Xen. διφθέρας, ἃς εἶχον στεγάσματα ἐπίμπλασαν
κ. τ. κ’..,· Suid. (s. v. κάρφη) om. ἅς (cf. etiam p. 41). Luce
est clarius voculam ἅς non ipsum Suidam, sed librarios
omisisse, qui litteras magis quam sensum spectantes illo
ας bis posito (ΔΙΦΘΕΡΑΣΑΣ) decipiebantur: non tamen
librarii codicis ex quo excerpta petivit Suidas (nam tum
ipse grammaticus supplevisset voculam ἅς, sine qua non
dant sensum Xenophontea)‚ sed qui descripserunt lexicon.

I. 1. 9 Xen. ὥστε καὶ χρήματα συνεβάλλοντο αὐτῷ εἷς
τὴν τροφὴν κ. τ. λ.; Suid. (s, v. συνεβάλλοντο) om. χρήματα.
Non satis elucet, num χρήματα consulto omiserit Suidas
an librariorum neglegentia vox exciderit. Equidem non
contenderim ipsum lexicographum‚ qui etiam additamentis
fragmenta perspicua facere studebat, verbum haud inutile
ad sententiam intellegendam industrie praetermisisse. At
fortasse χρήματα in exemplari suo omnino non scriptum
vidit.

In aliis deinde locis in dubio ponendum est,
mendorum arguamus librarios, qui descripserunt codices
ad quos pertinet Suidae exemplar, an lexici Suidiani
scriptores, velut

V. 2. 12 Xen. τοὺς γυμνῆτας λίθων ἔχειν μεστὰς τὰς


..43—

deterioribus conspirat locis quinquaginta quinque, unde
detrahendi sunt illi perpauci, quibus Suidas in falsis
scripturis conspirat cum melioribus aut cum deterioribus.
Suidas igitur nobis est testis neutram universe codicum
classem alteri auctoritate ita praestare quam unicum testem
cum fide sequi liceat. Quare aliis quoque locis, ubi
Suidae testimonio non utimur, libero iudicio expendemus
deteriorum codicum lectiones neque admodum dubitabimus
scripturas huius familiae in textum recipere.

Prioris deinde classis librum C egregium esse ducem
Suidae exemplari confirmatum etenim duodecies conprobat
lectiones, quas codex C praebet contra ceteros omnes libros,
verum cum singularibus ceterorum eiusdem familiae codi-
cum lectionibus vix uno alterove 1000 vel omnino non
consentit.

Haud parvum igitur fructum capimus e Suidae Ana·
baseos excerptis, quorum praestantia primum in hac re
posita est, quod iis tertio utimur fonte, deinde vero, quod
exemplar illud, ex quo petivit Xenophontea lexicogmphus,
multis annis excedit aetatem codicum Xenophontis. Au-
ctoritate eius non ita opus est, ubi easdem exhibet
scripturas atque meliores libri, quippe cui classi iam ultro
nimium tribuerint editores. Gravissimi vero est ponderis
maiorem vim afferre singularibus codicis C scripturis et ad
testandas deteriorum lectiones et omnino ad merito aesti-
mandam hanc codicum classem. Idemque sex locis solum
necessarias servat lectiones neque semel opportunas praebet
scripturas. Aliquot denique locis grammatici excerptis
quomodo corruptela sit orta aperitur. Quid plura? Suidae
testimonio nos in arte critica Xenophontis Anabaseos exer-
cenda nullo pacto carere posse satis est consentaneum.


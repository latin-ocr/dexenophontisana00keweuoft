Caput Ι.

Xenophontis libri, qui inscribitur Anabasis, recen-
sionis fundamentum satis esse infirmum, quamvis multis
sit asservatus codicibus, nemo est qui nesciat. Co-
dices enim, quorum plurimi tot mendis erroribusque scatent,
ut vix usui esse nobis possint, ad duos tantum fontes sunt
reducendi. Accedit, quod aetate sunt recentissimi: nam
vetustissimus liber C saeculo demum quarto decimo
exaratus est. Quae cum ita se habeant prosperrime con-
tingit, ut in Suidae lexico permulta nobis sint servata
fragmenta Xenophontea ex Anabasi deprompta, quae ut
recte aestimentur necesse est inquiramus quaenam inter-
cedat ratio inter excerpta Suidiana et codices Xenophonteos
>ac quid illis sit tribuendum. Quam quaestionem uti-
lissimam a nullodum viro docto incohatam subire Fri-
dericus Blassius acerba morte nuper abreptus me incitavit.

Omnium solutae orationis scriptorum, quorum frag-
menta recurrunt in Suidae thesauro, principatum tenet
Xenophontis Anabasis, excerptorum numerum si com-
paramus cum ambitu opusculi. Plures quidem loci

citantur ex Herodoti et Polybii scriptis, - reperiuntur
enim glossae ex Herodoto desumptae apud Suidam 281,
e Polybio 651, - sed horum multo maior est amplitudo

quam Anabaseos, ex qua petitas videmus glossas non
minus centum quadraginta unam1), quae sunt duplo fere
plures, quam e ceteris omnibus Xenophontis scriptis
lexicographus laudavit, quippe quae septuaginta quinque
locis respiciantur in excerptis Suidianis. Pertinent ad Cyro-
paediam glossae 54, ad Hellenica gl. 7, ad Mem. gl. 6, ad

¹) In indice Bernhardyi omissae sunt glossae hae: Ι. 4. 1.
v. Φάρος, Ι, 4. 9. ν. Χάλος, Ι. 8. 3. ν. παλτά, Ι. 8. 9. v. γέῤῥοιν,
1. 9. 16. ν. περὶ παντός, IV. 2. 2. v. προσέχοιεν, IV. 2. 17. v. ἀπε-
κόπησαν, IV. 5. 13. v. χιών, IV. 5. 25. v. κλίμακες.


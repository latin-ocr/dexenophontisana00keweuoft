—9—

haud temere suspicamur e fontibus iniquo fato deperditis
alia nonnulla manasse. Ita e lexici Photiani deperdita
parte alias quoque glossas Suidam in thesaurum suurn
derivasse pro certo affirmari potest.

Si summum colligimus: curn glossarum, quae ex
aliis officinis provenerunt atque ex ipsa Anabasi, duas
tantum exemplis illustratas (leprelienderimu5‚ ita sentien-
dum est e libris nobis non servatis glossas explicationibus,
quae pertineant ad Anabasin, instructas complures, glossas
vero exemplis ornatas perpaucas fluxisse. Ac — ne multum
profundamus in re manifesta —- illa tanta locorum copia
ex Anabasi laudatorum non potest nisi ita explicari adhi-
buisse Suidam in componendis schedis suis Anabaseos
exemplar, unde petiverit, quae ad illustrandas voces apta
ei visa sint. Praeterea documento est Suidae cordi fuisse
Anabasin, quod s. v. Ξενοφῶν maius dat argumentum huius
libri, ceterorum Xenophontis scriptorum sententiam non
explicat.

Caput 11.

In sequentibus textum Xenophonteum qualis a
Suida traditur cum eo, quem praebent codices, compara-
bimus. Priusquam autem ad rem convertamus nonnulla
sunt praemittenda de codicibus et Xenophontis et Suidae.

Codicum, qui Xenophontis Anabasin continent, duo
discernuntur genera, libri meliores qui dicuntur et dete-
riores3 quos omnes enumerare supersedere possumus, cum
ad nostram quaestionem sufficiant codices, qui gravioris
sint ponderis. Prioris familiae optimi sunt libri:

C (Parisinus 1640, scriptus anno 1320),
Cpr. z prima manus huius libri,
C1 z manus eius correctoris, qui Anabasin
ad normam exemplaris alterius familiae
correxit.


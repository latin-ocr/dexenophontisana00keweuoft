-47—

typum. Quo tempore scriptus sit liber ille originarius
e Suida cognosci nequit, sed edocemur singularibus
grammatici lectionibus - plurimae certe deperditae sunt —
codicem, quem-in usum converterit, permagno iarn intervallo
ab archetypo distare multosque libros inter utrumque esse
interpositos.

Sin lexicographi liber tertium nobis repraesentat
fontem, archetypi proprietate explicandus est consensus,
qui deprehenditur inter Suidam et meliores aut inter
Suidam et deteriores Xenophontis libros, unde necessario
sequitur omnes illas lectiones, quae communes sint
melioribus aut deterioribus cum Suidae exemplari, modo
ne casui tribuendus sit hic consensus, iam in archetypo
aut in textu aut pro variis lectionibus extitisse, quam
ob rem dignae sint, quas accuratius inspiciamus.
Neque tamen intellegi volo scripturas, quae in duobus
trium illorum fontium nobis obviam fiant, iam ob hanc
causam pro veris habendas esse. Etenim exempli causa
fieri potuit, ut meliorum auctor genuinam archetypi scrip-
turam recte traderet, contra deteriorum et Suidae codicis
librarii illius loci conformatione seducti in eundem errorem
laberentur: at apparet duorum testium lectiones, in quibus
nihil sit, quod iure reprehendamus, in textu ponendas esse.
Itaque meliorum librorum lectiones singulares non ob
unicam causam retinendae sunt, quod huius classis
auctoritate firmantur, sed omnes quas Suidas et deteriores
testantur lectiones pro genuinis sunt habendae, nisi
aperte mendum suppeditant: illas maxime quae con-
temptae iacent scripturas deteriorum intellego, quae per
se meliorum lectionibus minime sunt postponendae atque
quarum plurimae ab uno vel altero editore Xenophonti
iam redditae sunt. Excipio sane lectiones, quas esse
falsas supra agnovi.

Quid porro lucramur ex hoc tertio fonte ad aesti-
mandas illas Xenophontis codicum familias? Quadraginta
septem locis Suidas facit cum melioribus libris, cum


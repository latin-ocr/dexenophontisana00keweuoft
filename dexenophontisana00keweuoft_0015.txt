-11-

libro A plus ponderis tribuit quarn omnes, qui ante eum
recensuerant Anabasin. C. Matthiae ¹) vero alteri familiae
habuit fidem, ubi cum Stephano consentit et praebet quae
tolerabilia videntur. Novum denique artis criticae funda-
mentum struxit Dindorfius in altera editione Oxoniensi
anno 1855 accuratissimis librorum C, B, D collationi-
bus adhibitis. Nunc — ne nimius sim — arte critica
ita utuntur editores, ut primae manui codicis C meliorum
unice fere habeant fidem ceterisque libris, ubicumque ille
deficit, tamquam auxiliis utantur, nisi forte excipias Schen-
kelium2), qui quamquam maxima sit Parisini C auctoritas,
neque temere huic libro fidem esse habendam censet ne-
que alterius generis codices, utpote qui nonnullis locis
genuinas praebeant scripturas in melioribus corruptas,
prorsus esse neglegendos.

Sed transeamus ad Suidae lexicon, de cuius aetate
valde ambigunt sententiae, cum ab ipso lexicographo‚
quo tempore conscripserit thesaurum, nihil comperiamus.
Longum est omnes sententias discrepantes affere. Ac-
quiescamus potius in eo, quod statuerunt viri docti, ut
afferam Bernhardyum 3), Suidam lexicon suum composuisse
medio fere saeculo decimo. Longe igitur superat aetate
codex ille, quem in usum vocavit lexicographus, vetus-
tissimos libros Xenophonteos.

Libri, quibus maxime nititur memoria lexici Suidiani,
sunt:
A (Parisinus 2625, qui saeculum XIII attingit),
V (Vossianus Leidensis, qui saeculo XII scriptus
esse fertur),
C (Oxoniensis saeculi XV).

1) Edd. 1851 et 1859.

2) Ed. 1869.
3) In comment. de Suidae lexico Cap. Ι. 2.

